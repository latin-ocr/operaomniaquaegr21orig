 

DE Pamcwns Lmen 1. 35

degere corpus humanum, et propterea velut quadam sui
inaequalitate motus menfis') incomposite inordinateque.
suscipere, et acuminis ejus ictus obtusiori ministerio dis-
pensare, non minus quam si qui etiam in terra positi
febribus urgeantur: quorum certum est quod si minus
aliquid per vim febrium mens suum non servet officium,
non loci culpam, sed morbum corporis esse causandum, 2)
per quem turbatum corpus atquc confusum nequaquam
notis ac naturalibus lineis solita menti dependit officia,
quandoquidem nos homines animal sumus compositum
ex corporis animaeque concursu. Hoc enim modo habi-
tare nos super terram possibile fuit. Deum vero, qui
omnium est principium, compositum esse non est putan-
dum: ne forte priora ipso principio inveniantur elementa
esse, ex quibus compositum est omne, quidquid illud est
quod compositum dicitur. Sed nec magnitudine corpo·
rali mens indiget, ut agat aliquid, vel moveatur: sicut
oculus cum in majora quidem corpora ³) intuendo diffun-
ditur, ad parva vero et exigua coarctatur et adstringitur
ad videndum. Indiget sane mens magnitudine intelligi-
bili, quia non corporaliter, sed intelligibiliter crescit.
Non enim corporalibus incrementis simul cum corpore
mens usque ad vigesimum, vel trigesimum aunum aetatis
augetur, sed eruditionibus et⁴) exercitiis (52) adhibitis
acumen quidem elimatur ingenii,⁵) quaeque sunt ei insita

ad intelligentiam provocantur, et capax efficitur majoris

¹) Deest „mentis“ in antea editis (v. c. edd. M.),
sed reperitur in omnibus Mss. R.

²) Sic omnes Mss. Alias (v. c. in edd. Spenc.) „cul-

pandum, propterea quod turbatum atque confusum ne·
quaquam“ etc. R

3) Vox: „corpora‚“ quam exhibent Mss.‚ desideratur
in antea editis (v. c. edd. Μ.) R. “

⁴) Deest „et“ in ed. M. Ι.
⁵) Sic Mss. Alias (v. c. in edd. M.) ‚,ingenii, quo
quae sunt ei insita.“ R.

’3,

