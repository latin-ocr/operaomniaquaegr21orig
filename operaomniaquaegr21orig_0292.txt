278 ORIGEMS

dicit: „Uti ¹) ne glorietur omnis caro in conspectu Dei:'·‘
et revelata sint parvulis, his videlicet, qui posteaquam in-
fantes facti fuerint et parvuli, id est ad humilitatem se
et2) simplicitatem revocaverint parvulorum, tunc profi·
ciunt, et cum ad perfectionem venerint, meminerunt³)
utique quod non jam suis virtutibus, sed gratia et mise-
ricordia Dei beatitudinem consecuti sunt.

13. Igitur Dei judicio derelinquitur is, qui derelin-
qui debet, et patientiam habet Deus super nonnullis pec-
cantibus, non tamen sine certa ratione. Sed et hoc
ipsum, quod patiens est, ad utilitatem ipsorum facit,
quoniam quidem immortalis est anima, cujus curam et
providentiam gerit: et utique quod immortale et aeter-
num est, etiamsi non cito curetur, non tamen excluditur
a salute, quae in tempora opportuniora differtur. Nam
et fortassis expedit tardius consequi his, qui venenis ma-
litiae profundioris infecti sunt. Sicut enim medici inter-
dum, cum possint celerius obducere vulnerum cicatrices,
praesentem dissimulant et disserunt sanitatem melioris
sanitatis firmiorisque prospectu, dum melius esse norunt
moram facere in tumoribus vulnerum, et maligni humo-
ris ssuentes paulisper sinere meatus, quam festinare ad
superficiem sanitatis, et abstrusis 4) in venis fomitem ve-
nenati humoris includere, qui utique exclusus ³⁵) solitis
meatibus serpet sine dubio in interiora membrorum, at-
que ipsa vitalia viscerum penetrabit, non jam morbum

corpori, sed vitae illaturus exitium: hoc ergo modo et

Ι) Ι Cor. l, 29.
2) Edd. M. »et in simplicitatem.«

· ³) She Mss. Libri editi (v. c. edd. M.) »meminerint
utique« .

ι) Sic Mss. Libri editi (V. c. ed. M. ll.) »obtrusis.“
R. — Ed. M. I. »obstrusis.“

⁵) Sic optime Mss. Libri editi (v. c. edd. M.) men-
dose: „a salutis meatibus.“ R.

ἔ
,ι

 

