 

nn Pamcmns Limm Ι. 49

bus solum, sed ne in cogitatione quidem, vel sensu in-
veniri potest, ut humana cogitatio possit apprehendere,
quomodo ¹) ingenitus Deus pater efficitur unigeniti filii.
Est namque ita aeterna ac sempiterna generatio, sicut2)
splendor generatur ex luce. Non enim per adoptionem ³)
Spiritus filius fit extrinsecus, sed natura filius est.

5. Videamus tamen quomodo haec, quae dicimus,
etiam divinae Scripturae auctoritate muniantur. Ait apo-
stolus Paulus,⁴) unigenitum Filium imaginem⁵) esse Dei
invisibilis‚⁶) et primogenitum eum esse totius creaturae:
ad Hebraeos vero scribens dicit de eo, quia „sit ⁷) splen-
dor gloriae, et figura expressa substantiae ejus.“ Inveni-
mus nihilominus etiam in Sapientia, quae dicitur Salo-
monis, descriptionem quandam de Dei sapientia hoc modo
scriptam: „Vapor⁸) est enim‚“ inquit, „virtutis Dei, et
ἆπόῤῥοια gloriae Omnipotentis purissima.“ Ideo ergo
in eam nihil commaculatum incidere potest. Splendor
enim est lucis aeternae, et speculum immaculatum opera-
tionis Dei, et imago bonitatis ejus. Sapientiam vero di·
cimus, sicut superius diximus, subsistentiam habentem non
alibi, nisi in eo, qui est initium omnium: ex quo et nata
est quaeque sapientia, quia ipse est, qui ⁹) est solus na-
tura filius; idcirco et unigenitus dicitur.

6. Videamus sane quid intelligi debeat etiam de

¹) Sic recte Mss. Alias (v. c. in edd. M.) corrupte:
„quomodo unigenitus Deus efficitur unigeniti filii.“ R.

²) Hoc solis solarisque radii exemplo ad significan-
dam aeternam verbi generationem, nihil frequentius esse
apud Origeu. aliosque patres, videsis Origenianor. lib. II.

quaest. ll. uum. 24. R. - Csr. ed. Redep. pag. 110. not. 29.
³) Cfr. ed. Redep. pag. 110. not. 30.
⁴) Deest „Paulus“ in edd. M.
⁵) Cir. Coloss. l, 15. ⁶) Edd. M. „visibilis.“
7) Hebr. I, 3. ²³) Sap. Sal. Vll, 25.
⁹) Desunt in edd. Μ. verba: „qui est.“

Omoflms OPERA Tom. XXI. · 4

